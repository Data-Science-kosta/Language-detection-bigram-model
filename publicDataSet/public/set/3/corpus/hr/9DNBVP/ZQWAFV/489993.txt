Golestanska palača (perzijski: کاخ گلستان, Kakheh Golestan), poznata i kao Gulistanska palača i Palača ružičnjaka, je bivša kraljevska palača Kadžarskog Carstva i jedan od najstarijih povijesnih spomenika u Teheranu. Pripada skupini kraljebskih zgrada koje su nekada bile zatvorene zemljanim zidom povijesne teheranske citadele Arg. Kao raskošno remek-djelo kadžarskog razdoblja upisana je na UNESCO-v popis mjesta svjetske baštine u Aziji 2013. godine.